---
main_site_item_descr: "Zespół odpowiedzialny za druk 3D w kole. Aktualnie
  rozwijający drukarkę o 5 stopniach swobody "
start_date: "2021"
main_site: false
main_project_image: /images/druk3d/wydruki.jpg
title: Sekcja druku 3D
short_description: Zespół poświęcony drukowi 3D.
end_date: null
archive_image: /images/druk3d/wydruki.jpg
---
Sekcja Druku 3D zajmuje się projektowaniem, budową oraz rozwojem drukarek 3D. Zespół jest odpowiedzialny za wszystkie drukarki w kole. Obecnie w naszym warsztacie znajduje się pięć drukarek FDM.

Jednym z naszych największych osiągnięć jest stworzenie systemu do zdalnego zarządzania naszymi drukarkami 3D. Dzięki niemu możemy włączyć drukarki, monitorować postęp drukowania oraz kontrolować proces z dowolnego miejsca, co znacznie ułatwia nam pracę i pozwala efektywniej wykorzystywać nasze urządzenia.

### Projekt Zbigniew - Drukarka o 5 stopniach swobody

Projekt drukarki 5D to odpowiedź Sekcji Druku 3D na rosnące potrzeby w zakresie tworzenia wytrzymałych, złożonych geometrycznie komponentów z filamentów technicznych. Celem jest opracowanie autorskiej konstrukcji umożliwiającej drukowanie w pięciu osiach, co znacząco poprawia właściwości mechaniczne powstających elementów – szczególnie odporność na siły ścinające pomiędzy warstwami.

W odróżnieniu od klasycznych drukarek 3D, nowa drukarka będzie wyposażone w obrotową głowicę oraz zmienną płaszczyznę roboczą, co pozwoli na nakładanie warstw pod różnymi kątami, a także na nanoszenie dodatkowych warstw wzmacniających na istniejące wydruki. Drukarka powstaje z myślą o pracy z zaawansowanymi filamentami, takimi jak nylon PA12, PETG+CF czy PA12+CF. Jej konstrukcja wymaga zastosowania precyzyjnych mechanizmów odpornych na wysokie temperatury, jak również specjalistycznego systemu chłodzenia cieczą dla zmniejszenia masy głowicy.

Urządzenie będzie oparte na kinematyce CoreXY, co – w przeciwieństwie do popularnych układów kartezjańskich z obrotowym stołem – pozwoli na znaczne zwiększenie powierzchni roboczej. Planowany jest również modułowy system montażu stołu, umożliwiający łatwe przejście między trybem standardowego druku a trybem wzmacniania gotowych elementów.



![](/images/zbigniew.gif)
