---
title: Rekrutacja 2025Z
url: /rekrutacja
main_project_image: images/team_cut.jpg
short_description: Czy marzysz o fascynującej przygodzie w świat robotyki i
  nowoczesnych technologii?
---
# REKRUTACJA 2025

Czy chcesz się na studiach nauczyć więcej, zdobyć doświadczenie, a przy tym mieć poczucie, że Twoja praca nie idzie na marne?

## Dołącz do KNR!

Jesteśmy kołem naukowym działającym od prawie 30 lat na Wydziale Mechaniki, Energetyki i Lotnictwa. Obecnie zrzeszamy ponad 100 członków i prowadzimy cztery sekcje:

* KNR Rover Team
* KNR Drone
* Sekcja Druku 3D
* Sekcja Robotów Kroczących

W każdej z tych sekcji możesz zdobyć wiedzę z zakresu mechaniki, elektroniki, programowania i wielu innych dziedzin. Odnajdą się u nas nie tylko osoby o zainteresowaniach technicznych, lecz także ci, którzy pasjonują się fotografią, grafiką czy innymi dziedzinami nietechnicznymi.

## Jak do nas dołączyć?

Aby zostać członkiem KNR, można wybrać jedną z trzech ścieżek rekrutacji:

* Rekrutacja standardowa
* Rekrutacja przyspieszona na stanowisko techniczne
* Rekrutacja na stanowisko nietechniczne

## Rekrutacja standardowa

Skierowana głównie do osób, które dopiero rozpoczynają swoją przygodę z inżynierią. Kandydat otrzymuje projekt rekrutacyjny oraz opiekuna. Podczas pracy nad projektem rekrut zdobywa podstawowe umiejętności potrzebne do działania w kole. W styczniu odbywają się obrony wszystkich projektów, po których podejmowana jest decyzja dotycząca każdego kandydata.

## Rekrutacja przyspieszona

Skierowana do osób posiadających doświadczenie inżynieryjne – np. studentów po pierwszym lub drugim roku studiów albo osób, które tworzyły projekty już w szkole średniej. W tej rekrutacji pomijany jest projekt rekrutacyjny; zamiast obron odbywa się rozmowa. Kandydat musi przedstawić swoje wcześniejsze dokonania potwierdzające wystarczającą wiedzę. W celu usprawnienia rozmowy wymagane jest przesłanie krótkiego CV, z którym członkowie KNR zapoznają się wcześniej.

## Rekrutacja na stanowisko nietechniczne

Przeznaczona dla osób, które zamiast rozwijać się w dziedzinach takich jak robotyka wolą zajmować się np. grafiką, prowadzeniem social mediów czy fotografią. Podobnie jak w rekrutacji przyspieszonej, nie ma tu projektu rekrutacyjnego – odbywa się rozmowa oraz wymagane jest przesłanie krótkiego CV lub portfolio, które członkowie KNR analizują wcześniej, aby skrócić czas rozmowy.

## Spotkanie rekrutacyjne

Więcej szczegółów oraz odpowiedzi na pytania będzie można uzyskać na spotkaniu rekrutacyjnym, które odbędzie się **16 października o godzinie 18:00 w auli A0 w budynku Instytutu Techniki Lotniczej i Mechaniki Stosowanej (ITLiMS)**.

## Harmonogram

* 16.10 – Spotkanie rekrutacyjne
* 19.10 – Termin przesyłania formularzy
* 22.10 – Termin przesyłania CV
* 26.10 – Zakończenie rozmów w ramach rekrutacji przyspieszonej i na stanowiska nietechniczne
* 27.10 – Zapisy na projekt rekrutacyjny
* 07.01 – Obrony projektów
