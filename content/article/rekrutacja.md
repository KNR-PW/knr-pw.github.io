---
title: Rekrutacja 2025Z
url: /rekrutacja
main_project_image: /images/team_cut.jpg
short_description: Czy marzysz o fascynującej przygodzie w świat robotyki i
  nowoczesnych technologii?
---
# Rekrutacja 2025

Czy chcesz się na studiach nauczyć więcej, zdobyć doświadczenie, a przy tym mieć poczucie, że Twoja praca nie idzie na marne?
<br></br>
## Dołącz do KNR!

Jesteśmy kołem naukowym działającym od prawie 30 lat na Wydziale Mechanicznym Energetyki i Lotnictwa. Obecnie zrzeszamy ponad 100 członków i prowadzimy cztery główne projekty:

* Łaziki marsjańskie
* Drony
* Druk 3D
* Roboty Kroczące

W każdej z tych sekcji możesz zdobyć wiedzę z zakresu mechaniki, elektroniki, programowania i wielu innych dziedzin. Odnajdą się u nas nie tylko osoby o zainteresowaniach technicznych, lecz także ci, którzy pasjonują się fotografią, grafiką czy innymi dziedzinami nietechnicznymi.

Posiadamy też projekty, które zostały wstrzymane ze względu na pandemię, jak np. [autonomiczne pojazdy](https://knr.edu.pl/project/selfie/), czy [łodzie podwodne](https://knr.edu.pl/project/okon/). Z chęcią wesprzemy w reaktywacji tych projektów :)

## Jak do nas dołączyć?

Aby zostać członkiem KNR, można wybrać jedną z trzech ścieżek rekrutacji:

* Rekrutacja standardowa
* Rekrutacja przyspieszona na stanowisko techniczne
* Rekrutacja na stanowisko nietechniczne
<br></br>
## Rekrutacja standardowa

Skierowana głównie do osób, które dopiero rozpoczynają swoją przygodę z inżynierią. Kandydat otrzymuje projekt rekrutacyjny oraz opiekuna. Podczas pracy nad projektem rekrut zdobywa podstawowe umiejętności potrzebne do działania w kole. W styczniu odbywają się obrony wszystkich projektów, po których podejmowana jest decyzja dotycząca każdego kandydata.
<br></br>
## Rekrutacja przyspieszona

Skierowana do osób posiadających doświadczenie inżynieryjne – np. studentów po pierwszym lub drugim roku studiów albo osób, które tworzyły projekty już w szkole średniej. W tej rekrutacji pomijany jest projekt rekrutacyjny - zamiast obron odbywa się rozmowa. Kandydat musi przedstawić swoje wcześniejsze dokonania potwierdzające wystarczającą wiedzę. W celu usprawnienia rozmowy wymagane jest przesłanie krótkiego CV, z którym członkowie KNR zapoznają się wcześniej.
<br></br>
## Rekrutacja na stanowisko nietechniczne

Przeznaczona dla osób, które zamiast rozwijać się w dziedzinach takich jak robotyka wolą zajmować się np. grafiką, prowadzeniem social mediów czy fotografią. Podobnie jak w rekrutacji przyspieszonej, nie ma tu projektu rekrutacyjnego – odbywa się rozmowa oraz wymagane jest przesłanie krótkiego CV lub portfolio, które członkowie KNR analizują wcześniej, aby skrócić czas rozmowy.
<br></br>
## Spotkanie rekrutacyjne

Więcej szczegółów oraz odpowiedzi na pytania będzie można uzyskać na spotkaniu rekrutacyjnym, które odbędzie się **16 października o godzinie 18:00 w auli A0 w budynku Instytutu Techniki Lotniczej i Mechaniki Stosowanej (ITLiMS)**.
<br></br>
## Harmonogram

* 16.10 – Spotkanie rekrutacyjne
* 19.10 – Termin przesyłania formularzy
* 22.10 – Termin przesyłania CV
* 26.10 – Zakończenie rozmów w ramach rekrutacji przyspieszonej i na stanowiska nietechniczne
* 27.10 – Zapisy na projekt rekrutacyjny
* 07.01 – Obrony projektów
<br></br>

## [Link do formularza zgłoszeniowego](https://wutwaw.sharepoint.com/:x:/s/KNR-ZarzdiAdministracja/ETzKfD24BONMn45mw1P1BwYBETGmjmPODO0Oa5qqkwOCHA?e=8V5hy8)
[Klinkij tutaj albo zeskanuj kod QR](https://wutwaw.sharepoint.com/:x:/s/KNR-ZarzdiAdministracja/ETzKfD24BONMn45mw1P1BwYBETGmjmPODO0Oa5qqkwOCHA?e=8V5hy8)

![](/images/djhhbb8m.jpg)

Nie możesz się pojawić na spotkaniu? Zajrzyj do FAQ 
<br></br>

### Zalety bycia w kole naukowym:
- Możliwość nabycia praktycznych umiejętności, przydatnych w dalszej karierze zawodowej,
- Zwiększona szansa na zdobycie stypendium rektora,
- Możliwość zaliczenia przedmiotu działalnością w kole,
- Dostęp do wyposażonego warsztatu
- Możliwość realizacji [pracy dyplomowej](https://wutwaw.sharepoint.com/:x:/s/KNR-ZarzdiAdministracja/ETzKfD24BONMn45mw1P1BwYBETGmjmPODO0Oa5qqkwOCHA?e=8V5hy8) w ramach koła naukowego, w tym pozyskania na nią środków,
- Oferty pracy, stażów i pomniejszych płatnych projektów kierowane do członków koła przez zaprzyjaźnione firmy z branży,
- Poznanie wielu ciekawych i ambitnych ludzi.
  <br></br>

<h2 align="center">FAQ</h2>



<div>


<details>


<summary>Czy muszę posiadać jakieś konkretne umiejętności, aby móc dołączyć do koła? </summary>


Nie, wszystkiego się nauczysz pracując z nami. Koło naukowe jest miejscem do którego przychodzisz zdobyć praktyczne umiejęszkotności. Z tego powodu najważniejsza jest pasja oraz chęć do pracy.


</details>





<details>


<summary>Czy przyjmujecie członków z każdego wydziału? </summary>


Tak, przyjmujemy członków z każdego wydziału PW. Nasze sale znajdują się w budynkach ITC i ITLiMS, więc niedaleko Gmachu Głównego PW.


</details>





<details>


<summary>Jak dołączyć do Discorda rekrutacyjnego?</summary>


Dostęp do Discorda uzyskasz dopiero po wypełnieniu ankiety rekrutacyjnej. Po jej wypełnieniu powinien wyświetlić ci się link do dołączenia.


</details>





<details>


<summary>Czy w tym roku obowiązuje składka rekrutacyjna? </summary>


Tak, wysokość składki rekrutacyjnej zostanie opublikowana na spotkaniu rekrutacyjnym. Składka ta pozwala kupić nam w sprawny sposób wszelkie rzeczy potrzebne do realizacji waszych projektów, i zapobiega dezorganizacji spowodowanej "niezdecydowanymi".


</details>





<details>


<summary>Jak wygląda praca w kole?</summary>


Sposób oraz organizacja pracy w kole zależy od projektu oraz zespołu w ramach którego pracujesz. Jeśli np. należysz do zespołu mechnaników pracujących nad łazikiem możecie mieć wspólne spotkania robocze co tydzień/dwa.


</details>





<details>


<summary>Czy muszę pojawić się na spotkaniu rekrutacyjnym?</summary>


Nie, nie musisz pojawiać się na spotkaniu rekrutacyjnym jednak jest to bardzo wskazane. Podczas tego spotkania w szczegółach poznasz nasz zespół, projekty jakie realizujemy oraz dowiesz się dokładnie jak przebiega tegoroczna rekrutacja. Oprócz tego jest to okazja na zwiedzenie naszych warsztatów, zadania nurtujących cię pytań i integracji.

Wszystkie najważniejsze informacje będą wrzucane na naszego Facebooka oraz tutaj :) 
</details>





<details>


<summary>Jak często odbywają się rekrutacje?</summary>


Rekrutacja odbywa się raz do roku, rozpoczyna się w październiku. 


</details>





<details>


<summary>Czym są KNR Pointsy i co mogę za nie kupić?</summary>


Dowiesz się na spotkaniu rekrutacyjnym...


</details>





<details>


<summary>Czy mogę zapisać się do koła i nic nie robić?</summary>


Nie :)


</details>





<details>


<summary>Jestem z przyszłości i chcę się rekrutować w 2026 roku</summary>


Wszystkie powyższe informacje dotyczą rekrutacji rozpoczętej w październiku 2025 roku. O ile co roku rekrutacje przebiegają podobnie, dokładne informacje aktualizujemy na początku października każdego roku. Cierpliwości!


</details>


</div>
